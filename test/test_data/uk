Гре́ція (грец. Ελλάδα — Еллада), офіційна назва Грецька Республіка (грец. Ελληνική Δημοκρατία) — європейськадержава на півдні Балканського півострова та численних островах. На півночі межує з Албанією, Республікою Македонією та Болгарією, на сході — з Туреччиною. Південні береги омиваються Середземним морем, західні —Іонічним, східні — Егейським. До складу Грецької республіки також входить автономна чернеча республіка Афон, розташована на півострові Халкідіки Айон-Орос.
Сучасна Греція — спадкоємиця культури Стародавньої Греції і вважається колискою західної цивілізації, батьківщиною світової демократії[5], західної філософії[6], основних принципів фізико-математичних наук, мистецтва театру[7] таОлімпійських ігор сучасності. Грецька мова має найдовшу історію серед усіх мов індоєвропейської групи, адже нараховує 34 століття тільки писемного періоду[8]. На основі грецької абетки виникли латиниця та кирилиця.
Багата культурна спадщина, географічне положення роблять Грецію однією з найбільш відвідуваних країн світу[9]. Вона приваблює туристів одночасно рекреаційними курортами, різнобічним історико-культурним туризмом та паломництвомдо святинь всього християнського світу.
