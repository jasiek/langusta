Benito Juárez was een negentiende-eeuwse president van Mexico. Hij was van oorsprong een Zapoteeks indiaan en was daarmee de eerste president met een volledig Indiaanse achtergrond. Juárez stond bekend als een liberale hervormer. Hij schreef een nieuwe grondwet, waarin kerk en staat strikt gescheiden werden. Van 1861 tot 1867 leidde hij de republikeinse regering in de strijd tegen de Fransen en de troepen van keizer Maximiliaan. Na zijn overwinning liet Juárez deze executeren, tot groot genoegen van veel Mexicanen omdat op deze manier werd duidelijk gemaakt dat het Amerikaanse continent geen bemoeienis van buitenaf duldde.